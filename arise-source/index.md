<!-- BEGIN ARISE ------------------------------
Title:: "Retro Game Days"

Author:: "Retro Game Days"
Description:: "Retro Game Days er en fejring af spilhistorie og spilkultur i uge 42"
Language:: "da"
Thumbnail:: "joystick-150x150.png"
Published Date:: "2025-06-17"
Modified Date:: "2025-06-17"

content_header:: "false"
rss_hide:: "true"
---- END ARISE \\ DO NOT MODIFY THIS LINE ---->

# Retro Game Days 2025: Program

>📅  Efterårsferien: Torsdag d. 16. – lørdag d. 18. oktober, kl. 10.00-17.00 
>
>📍  Spinderihallerne, Vejle
>
>🎟️  Lørdag: Voksne 40 kr. / Børn 20 kr. 
>
>🎟️  Torsdag og fredag: GRATIS ADGANG

Er du klar til årets ultimative retro-fix? Spinderihallerne bliver igen fyldt med blip, bloops og nostalgiske pixel-drømme, når RETRO GAME DAYS 2025 åbner dørene for både hardcore gamere, samlere og nysgerrige nostalgikere.

Vi glæder os til at byde jer velkommen til tre dage spækket med nostalgi, nørderi og uforglemmelige spiloplevelser for hele familien!

![Aktivitet i Spinderiet til Retro Game Days 2024](retrogamedays.jpg)

## Dagene
*LØRDAG* får du de ægte autentiske retro gaming oplevelser, når samlere, foreninger og RGD’s frivillige booter den originale hardware op, og på scenen kan du høre en række spændende talks. 

Billet til lørdag koster 40 kr. for voksne og 20 kr. for børn. Vi er i fuld gang med at planlægge lørdagsprogrammet, og glæder os til at offentliggøre det sidst på sommeren!

*TORSDAG og FREDAG* er der gratis adgang og masser hyggelig casual gaming på de mange fede arkader, flippere, konsoller og gamle PC’er.

## Bliv en del af Retro Game Days

Vi vil styrke spilkultur og bidrage til fællesskabet blandt entusiaster indenfor retrospil. Derfor inviterer vi både private og erhvervsdrivende:

>🤓 Har du en samling, hobby eller nørdet passion, du vil vise og dele?
>
>🛒 Vil du have en stand og sælge retrospil, hardware eller andet?
>
>🛠️ Vil du være frivillig og hjælpe med at formidle og klargøre vores samling af maskiner?

👉 Kontakt Jørgen på <jorti@vejlebib.dk> og få mere at vide.
